Öncelikle, sektöre **yeni** adım atacak arkadaşlara yanlış bilgi verdiğinizi düşünüyorum. Sektör ile ilgili bilgi almak amacıyla gelmiş kişileri bu sektöre teşvik etmek yerine, tamamen `cinsiyet` bazlı düşünüp `bunları` yapıyorsunuz yapmayın şeklinde konuşmanız, kişileri bu sektörden soğutacaktır. Sizin ve çalışanınız arasında geçen bir konuşmadan dolayı bunu bütün herkes için geçerli saymanız gerçekçi değildir. 

Kayıttan izlediğim kadarıyla söyleyebilirim ki, çalışma tarzınızda düzgün bir **iş ahlâkı** bulunmamaktadır. Çalışanla konuşma tarzınız, **hakaret** ettiğinizden bahsetmeniz ve **azarlamanız** bunu göstermektedir. Anlatım tarzınıza göre, dinleyen arkadaşlarımız **sektördeki çalışanlar bunlarla karşılaşıyor** şeklinde düşünüp sektöre katılmaktan vazgeçecektir. 

Belirttiğiniz örnekte de çokça hata bulunmakta. Çalışma saatleri dışında çalışmadığı için karşınızdakini azarlama iş ahlâkına uymamaktadır. Karşınızdakinin de bir *insan* olduğu unutulmamalıdır. 
