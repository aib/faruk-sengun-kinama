Henüz meslek tercihlerini yapmak üzere gözlemleme/bilgilenme aşamasında bulunan genç arkadaşlarımızın karşısına başarılı, feyz alınacak, deneyimlerini dinleyeceği bir rol model olarak sunulmuş olmanıza rağmen cinsiyetçi yaklaşımlarınızla bu sorumluluğu yerine getirememiş olduğunuzu düşünüyorum.

İzlediğim kayıtta bir yazılımcının mesleki yeterliliğinin çözüm sunabiliyor olması üzerinden tanımlanabileceğini ifade ettikten sonra; "stres toleranslı" olmadığı için (ki bu tamamiyle kendi görüşünüz) kadınları bir çırpıda bu denklemden düşürüyor olmanız bana kalırsa büyük bir çelişki arz ediyor.

Kendi yargınızı **ayrılıkçı bir önyargı** olarak sizden sektörü öğrenmek için oraya gelen diğer insanlara empoze ediyor olmanız kabul edilemez. Dilerim bu hareketiniz viral bir hastalığa dönüşüp -şu ana kadar çokça tekrarlandığı üzere- halihazırda ezilen durumunda olan kadınların toplum ve meslek hayatı içerisinde yeni sorunlar olarak vuku bulmaz.

Orada sizden alacağı bilgilere göre farklı adımlar atmayı değerlendirebilecek olduğunu size bu soruyu sormasıyla belirli eden kadın arkadaşın yaşadığı özgüven kaybını hesaba katmıyorum bile.

Dilerim hatanızı siz de anlarsınız.
