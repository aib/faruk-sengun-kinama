Öncelikle Melek’in sorduğu sorunun kadın yazılımcılarla alakalı olduğunu anladığınız andaki sırıtışınız, kadınları aşağılamaktan başka bir şey değildir. O sırıtışınızı gördüğüm andaki rahatsızlığım, yolda kısa etek giydiğim için bana bakmalarından farklı bir rahatsızlık değildi. Bu düpedüz cinsiyetçiliktir! Değerli videonuzun altında Sakarya Üniversitesi yazmış ya hani ‘Sevgili Faruk Şengün zamanını ayırıp öğrencilere sektör hakkında bilgi vermeye geldi buradan prim yapılmaya çalışılması hoş değil’ tadında.. Ama keşke gelmeseydiniz! Biz prim yapmak istesek dünyanın dört bir tarafında yaptığımız çalışmaları kullanırız bunun için. Bilginiz yoksa açın azıcık karıştırın, malum bilişim çağında yaşıyoruz. Aslında iyi niyetli olduğunuz, onu demek istemediğiz bizi zerre ilgilendirmiyor. Videodakı 5 dk lık duruşunuz bizim için yeterli!

Şimdi anneye anlatır gibi bir kez daha anlatıyoruz size Faruk Bey. Bu işin kadın veya erkek olmakla bir ilgisi yoktur. Bu işin tutkulu olmak ve iyi çalışmak gibi ‘cinsiyet bağımsız’ davranışlarla alakası vardır. 

İkinci bir konu ise, fazla mesai ve işi eksik yapan arkadaşa karşı olan tutumunuz. Fazla mesai yapmadığından veya eksik yaptığı bir iş yüzünden herhangi bir erkek arkadaşa sövüp sayabiliyor olmanız sizin sadece iş ahlakınızı değil, genel ahlakınızı da gözler önüne seriyor.  Sizden ricamız zehirli düşüncelerinizle öğrencileri etkilememeniz. Umarız bir sonraki konferansta sizi, olanları biraz düşünüp farklı bir tutum takınmış halde buluruz. Aksi takdirde sizin gibi birini sektörde istemiyoruz!

Bizler Github’ı sadece kod paylaşımı ve kod katkısı için kullanmıyoruz gördüğünüz üzere. Karşınızda, düşüncelerinizi kınayacak çok büyük bir topluluk oluşturdunuz.  
Sizi bu başarınızdan dolayı tebrik ederiz.

